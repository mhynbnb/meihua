{"乾为天":"《乾》：元，亨，利，贞。\n初九：潜龙，勿用。\n九二：见龙在田，利见大人。\n九三：君子终日乾乾，夕惕若。厉无咎。\n九四：或跃在渊，无咎。\n九五：飞龙在天，利见大人。\n上九：亢龙，有悔。\n用九：见群龙无首，吉。\n《彖》曰：大哉乾元，万物资始，乃统天。云行雨施，品物流形。大明终始，六位时成。时乘六龙以御天。乾道变化，各正性命。保合大和，乃利贞。首出庶物，万国威宁。\n《象》曰：天行健，君子以自强不息。“潜龙勿用”，阳在下也。“见龙在田”，德施普也。“终日乾乾”，反复道也。“或跃在渊”，进无咎也。“飞龙在天”，大人造也。“亢龙有悔”，盈不可久也。“用九”，天德不可为首也。\n《文言》曰：“元”者，善之长也；“亨”者，嘉之会也；“利”者，义之和也；“贞”者，事之干也。君子体仁，足以长人；嘉会，足以合礼；利物，足以和义；贞固，足以干事。君子行此四德者，故曰“乾：元、亨、利、贞。”斋\n初九曰“潜龙勿用”，何谓也？子曰：“龙，德而隐者也。不易乎世，不成乎名，遯世无闷，不见是而无闷。乐则行之，忧则违之，确乎其不可拔，潜龙也。”知\n九二曰“见龙在田，利见大人”，何谓也？子曰：“龙德而正中者也。庸言之信，庸行之谨，闲邪存其诚，善世而不伐，德博而化。《易》曰：‘见龙在田，利见大人’，君德也。”主\n九三曰“君子终日乾乾，夕惕若，厉无咎”，何谓也？子曰：“君子进德修业。忠信所以进德也。修辞立其诚，所以居业也。知至至之，可与言几也。知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。”主\n九四曰“或跃在渊，无咎”，何谓也？子曰：“上下无常，非为邪也。进退无恒，非离群也。君子进德修业，欲及时也，故无咎。”古\n九五曰“飞龙在天，利见大人”，何谓也？子曰：“同声相应，同气相求。水流湿，火就燥，云従龙，风従虎，圣人作而万物睹。本乎天者亲上，本乎地者亲下，则各従其类也。”知\n上九曰“亢龙有悔”，何谓也？子曰：“贵而无位，高而无民，贤人在下位而无辅，是以动而有悔也。”斋\n“潜龙勿用”，下也。“见龙在田”，时舍也。“终日乾乾”，行事也。“或跃在渊”，自试也。“飞龙在天”，上治也。“亢龙有悔”，穷之灾也。乾元“用九”，天下治也。\n“潜龙勿用”，阳气潜藏。“见龙在田”，天下文明。“终日乾乾”，与时偕行。“或跃在渊”，乾道乃革。“飞龙在天”，乃位乎天德。“亢龙有悔”，与时偕极。乾元“用九”，乃是天则。\n《乾》“元”者，始而亨者也。“利贞”者，性情也。乾始能以美利利天下，不言所利，大矣哉！大哉乾乎！刚健中正，纯粹精也。六爻发挥，旁通情也。“时乘六龙”，以“御天”也。“云行雨施”，天下平也。君子以成德为行，日可见之行也。“潜”之为言也，隐而未见，行而未成，是以君子“弗用”也。\n君子学以聚之，问以辩之，宽以居之，仁以行之。《易》曰：见龙在田，利见大人”，君德也。\n九三重刚而不中，上不在天，下不在田，故乾乾因其时而惕，虽危无咎矣。\n九四重刚而不中，上不在天，下不在田，中不在人，故“或”之。“或”之者，疑之也，故“无咎”。\n夫“大人”者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎？况于鬼神乎？主\n“亢”之为言也，知进而不知退，知存而不知亡，知得而不知丧。其唯圣人乎！知进退存亡而不失其正者，其唯圣人乎！",	"坤为地":"《坤》：元亨。利牝马之贞。君子有攸往，先迷，後得主，利。西南得朋，东北丧朋。安贞吉。\n《彖》曰：至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子。君子攸行，先迷失道，後顺得常。西南得朋，乃与类行。东北丧朋，乃终有庆。安贞之吉，应地无疆。\n《象》曰：地势坤。君子以厚德载物。\n初六：履霜，坚冰至。\n《象》曰：“履霜坚冰”，阴始凝也，驯致其道，至坚冰也。\n六二，直方大，不习，无不利。\n《象》曰：六二之动，直以方也。“不习无不利”，地道光也。\n六三，含章可贞，或从王事，无成有终。\n《象》曰“含章可贞”，以时发也。“或従王事”，知光大也。\n六四，括囊，无咎无誉。\n《象》曰：“括囊无咎”，慎不害也。\n六五，黄裳，元吉。\n《象》曰：“黄裳元吉”，文在中也。\n上六，龙战于野，其血玄黄。\n《象》曰：“龙战于野”，共道穷也。\n用六，利永贞。\n《象》曰：用六“永贞”，以大终也。\n《文言》曰：坤至柔而动也刚，至静而德方，后得主而有常，含万物而化光。坤道其顺乎，承天而时行。积善之家必有余庆，积不善之家必有余殃。臣弑其君，子弑其父，非一朝一夕之故，其所由来者渐矣，由辩之不早辩也。《易》曰：“履霜，坚冰至”，盖言顺也。\n“直”其正也，“方”其义也。君子敬以直内，义以方外，敬义立而德不孤。“直、方、大，不习无不利”，则不疑其所行也。\n阴虽有美，“含”之以従王事，弗敢成也。地道也，妻道也，臣道也，地道无成而代有终也。\n天地变化，草木蕃。天地闭，贤人隐。《易》曰：“括囊，无咎无誉”，盖言谨也。\n君子黄中通理，正位居体，美在其中而畅于四支，发于事业，美之至也。\n阴疑于阳必战，为其嫌于无阳也，故称“龙”焉。犹未离其类也，故称“血”焉。夫玄黄者，天地之杂也，天玄而地黄。","水雷屯":"《屯》：元亨，利贞。勿用有攸往。利建侯。\n《彖》曰：屯，刚柔始交而难生。动乎险中，大亨贞。雷雨之动满盈，天造草昧。宜寻建侯而不宁。\n《象》曰：云雷，屯。君子以经纶。\n初九，磐桓，利居贞。利建侯。\n《象》曰：虽磐桓，志行正也。以贵下贱，大得民也。\n六二，屯如邅如，乘马班如。匪寇，婚媾。女子贞不字，十年乃字。\n《象》曰：六二之难，乘刚也。十年乃字，反常也。\n六三，即鹿无虞，惟入于林中，君子几不如舍，往吝。\n《象》曰：“即鹿无虞”，以従禽也。君子舍之，往吝穷也。\n六四，乘马班如，求婚媾。往吉，无不利。\n《象》曰：求而往，明也。\n九五，屯其膏，小，贞吉；大，贞凶。\n《象》曰：“屯其膏”，施未光也。\n上六，乘马班如，泣血涟如。\n《象》曰：“泣血涟如”，何可长也。","山水蒙":"\n《蒙》：亨。匪我求童蒙，童蒙求我。初筮告，再三渎，渎则不告。利贞。\n《彖》曰：蒙，山下有险，险而止，蒙。“蒙亨”，以亨行，时中也。“匪我求童蒙，童蒙求我”。志应也。“初筮告”，以刚中也。“再三渎，渎则不告”，渎蒙也。蒙以养正，圣功也。\n《象》曰：山下出泉，蒙。君子以果行育德。\n初六，发蒙，利用刑人，用说桎梏，以往吝。\n《象》曰：“利用刑人”，以正法也。\n九二，包蒙，吉。纳妇，吉。子克家。\n《象》曰：“子克家”，刚柔节也。\n六三，勿用取女，见金夫，不有躬。无攸利。\n《象》曰：“勿用取女”，行不顺也。\n六四，困蒙，吝。\n《象》曰：“困蒙之吝”，独远实也。\n六五，童蒙，吉。\n《象》曰：“童蒙”之“吉”，顺以巽也。\n上九，击蒙，不利为寇，利御寇。\n《象》曰：“利”用“御寇”，上下顺也。","水天需":"\n《需》：有孚，光亨。贞吉，利涉大川。\n《彖》曰：“需”，须也。险在前也，刚健而不陷，其义不困穷矣。“需，有孚，光亨，贞吉”，位乎天位，以正中也。“利涉大川”，往有功也。\n《象》曰：云上于天，需。君子以饮食宴乐。\n初九，需于郊，利用恒，无咎。\n《象》曰：“需于郊”，不犯难行也。“利用恒无咎”，未失常也。\n九二，需于沙，小有言，终吉。\n《象》曰：“需于沙”，衍在中也。虽小有言，以终吉也。\n九三，需于泥，致寇至。\n《象》曰：“需于泥”，灾在外也。自我致寇，敬慎不败也。\n六四，需于血，出自穴。\n《象》曰：“需于血，”顺以听也。\n九五，需于酒食，贞吉。\n《象》曰：“酒食贞吉”，以中正也。\n上六，入于穴，有不速之客三人来，敬之终吉。\n《象》曰：“不速之客来，敬之终吉”，虽不当位，未大失也。","天水讼":"\n《讼》：有孚窒惕，中吉，终凶。利见大人。不利涉大川。\n《彖》曰：讼，上刚下险，险而健，讼。“讼有孚窒惕，中吉”，刚来而得中也。“终凶”，讼不可成也。“利见大人”，尚中正也。“不利涉大川”，入于渊也。\n《象》曰：天与水违行，讼。君子以作事谋始。\n初六，不永所事，小有言，终吉。\n《象》曰：“不永所事”，讼不可长也。虽“小有言”，其辩明也。\n九二，不克讼，归而逋。其邑人三百户，无眚。\n《象》曰：“不克讼”，归逋窜也。自下讼上，患至掇也。\n六三，食旧德，贞厉，终吉。或従王事，无成。\n《象》曰：食旧德，従上吉也。\n九四，不克讼，复既命渝。安贞吉。\n《象》曰：复即命渝，安贞不失也。\n九五：讼，元吉。\n《象》曰：“讼，元吉”以中正也。\n上九：或锡之鞶带，终朝三褫之。\n《象》曰：以讼受服，亦不足敬也。","地水师":"\n《师》：贞丈人吉，无咎。\n《彖》曰：师，众也。贞，正也。能以众正，可以王矣。刚中而应，行险而顺，以此毒天下，而民従之，吉又何咎矣。\n《象》曰：地中有水，师。君子以容民畜众。\n初六，师出以律，否臧凶。\n《象》曰：“师出以律，”失律凶也。\n九二，在师中吉，无咎，王三锡命。\n《象》曰：“在师中吉”，承天宠也。“王三锡命”，怀万邦也。\n六三，师或舆尸，凶。\n《象》曰：“师或舆尸”，大无功也。\n六四，师左次，无咎。\n《象》曰：“左次无咎”，未失常也。\n六五，田有禽。利执言，无咎。长子帅师，弟子舆尸，贞凶。\n《象》曰：“长子帅师”，以中行也。“弟子舆尸”，使不当也。\n上六，大君有命，开国承家，小人勿用。\n《象》曰：“大君有命”，以正功也。“小人勿用”，必乱邦也。","水地比":"\n《比》：吉。原筮，元，永贞，无咎。不宁方来，后夫凶。\n《彖》曰：比，吉也；比，辅也，下顺従也。“原筮，元永贞，无咎”，以刚中也。“不宁方来”，上下应也。“后夫凶”，其道穷也。\n《象》曰：地上有水，比。先王以建万国，亲诸侯。\n初六，有孚比之，无咎。有孚盈缶，终来有它，吉。\n《象》曰：比之初六，有它吉也。\n六二，比之自内，贞吉。\n《象》曰：“比之自内”，不自失也。\n六三，比之匪人。\n《象》曰：比之匪人”，不亦伤乎？斋\n六四，外比之，贞吉。\n《象》曰：外比于贤，以従上也。\n九五，显比，王用三驱，失前禽，邑人不诫，吉。\n《象》曰：“显比”之吉，位正中也。舍逆取顺，失前禽也。邑人不诫，上使中也。\n上六，比之无首，凶。\n《象》曰：“比之无首”，无所终也。","风天小畜":"\n《小畜》：亨。密云不雨。自我西郊。\n《彖》曰：“小畜”，柔得位而上下应之，曰小畜。健而巽，刚中而志行，乃亨。“密云不雨”，尚往也。“自我西郊”，施未行也。\n《象》曰：风行天上，“小畜”。君子以懿文德。\n初九，“复自道，何其咎？吉。\n《象》曰：“复自道”，其义“吉”也。\n九二，牵复，吉。\n《象》曰：牵复在中，亦不自失也。\n九三，舆说辐。夫妻反目。\n《象》曰：“夫妻反目”，不能正室也。\n六四，有孚，血去，惕出无咎。\n《象》曰：“有孚惕出”，上合志也。\n九五，有孚挛如，富以其邻。\n《象》曰：“有孚挛如”，不独富也。\n上九，既雨既处，尚德载。妇贞厉。月几望，君子征凶。\n《象》曰：“既雨既处”，德积载也。“君子征凶”，有所疑也。","天泽履":"\n《履》：履虎尾，不咥人。亨。\n《彖》曰：“履”，柔履刚也。说而应乎乾，是以“履虎尾，不咥人”。亨，刚中正，履帝位而不疚，光明也。\n《象》曰：上天下泽，“履”。君子以辨上下，定民志。\n初九，素履往，无咎。\n《象》曰：“素履之往”，独行愿也。\n九二，履道坦坦，幽人贞吉。\n《象》曰：“幽人贞吉”，中不自乱也。\n六三，眇能视，跛能履，履虎尾，咥人，凶。武人为于大君。\n《象》曰：“眇能视”，不足以有明也。“跛能履”，不足以与行也。“咥人之凶”，位不当也。“武人为于大君”，志刚也。\n九四，履虎尾，愬愬，终吉。\n《象》曰：“愬愬终吉”。志行也。\n九五，夬履，贞厉。\n《象》曰：“夬履贞厉”，位正当也。\n上九，视履考祥，其旋元吉。\n《象》曰：元吉在上，大有庆也。","地天泰":"\n《泰》：小往大来，吉，亨。\n《彖》曰：“泰，小往大来。吉，亨。”则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。\n《象》曰：天地交，泰。后以财成天地之道，辅相天地之宜，以左右民。\n初九，拔茅茹以其汇。征吉。\n《象》曰：“拔茅征吉”，志在外也。\n九二，包荒，用冯河，不遐遗。朋亡，得尚于中行。\n《象》曰：“包荒，得尚于中行”，以光大也。\n九三，无平不陂，无往不复。艰贞无咎。勿恤其孚，于食有福。\n《象》曰：“无往不复”，天地际也。\n六四，翩翩，不富以其邻，不戒以孚。\n《象》曰：“翩翩，不富”，皆失实也。“不戒以孚”，中心愿也。\n六五，帝乙归妹，以祉元吉。\n《象》曰：“以祉元吉”，中以行愿也。\n上六，城复于隍，勿用师，自邑告命。贞吝。\n《象》曰：“城复于隍”，其命乱也。","天地否":"\n《否》：否之匪人，不利君子贞，大往小来。\n《彖》曰：“否之匪人，不利君子贞，大往小来。”则是天地不交而万物不通也，上下不交而天下无邦也；内阴而外阳，内柔而外刚，内小人而外君子，小人道长，君子道消也。\n《象》曰：天地不交，“否”。君子以俭德辟难，不可荣以禄。\n初六，拔茅茹以其汇。贞吉，亨。\n《象》曰：“拔茅贞吉”，志在君也。\n六二，包承，小人吉，大人否。亨。\n《象》曰：“大人否亨”，不乱群也。\n六三，包羞。\n《象》曰：“包羞”，位不当也。\n九四，有命，无咎，畴离祉。\n《象》曰：“有命无咎”，志行也。\n九五，休否，大人吉。其亡其亡，系于苞桑。\n《象》曰：大人之吉，位正当也。\n上九，倾否，先否后喜。\n《象》曰：否终则倾，何可长也。","天火同人":"\n《同人》：同人于野，亨。利涉大川。利君子贞。\n《彖》曰：“同人”，柔得位得中，而应乎乾，曰同人。同人曰：“同人于野，亨。利涉大川”，乾行也。文明以健，中正而应，君子正也。唯君子为能通天下之志。\n《象》曰：天与火，同人。君子以类族辨物。\n初九，同人于门，无咎。\n《象》曰：“出门同人”，又谁咎也。\n六二，同人于宗，吝。\n《象》曰：“同人于宗”，吝道也。\n九三，伏戎于莽，升其高陵，三岁不兴。\n《象》曰：“伏戎于莽”，敌刚也。“三岁不兴”，安行也。\n九四，乘其墉，弗克攻，吉主\n《象》曰：“乘其墉”，义弗克也。其“吉”，则困而反则也。\n九五，同人先号咷而后笑，大师克，相遇。\n《象》曰：同人之先，以中直也。大师相遇，言相克也。\n上九，同人于郊，无悔。\n《象》曰：“同人于郊”，志未得也。","火天大有":"\n《大有》：元亨。\n《彖》曰：“大有”，柔得尊位大中，而上下应之，曰“大有”。其德刚健而文明，应乎天而时行，是以元亨。\n《象》曰：火在天上，“大有”。君子以遏恶扬善，顺天休命。\n初九，无交害匪咎。艰则无咎。\n《象》曰：大有初九，无交害也。\n九二，大车以载，有攸往，无咎。\n《象》曰：“大车以载”，积中不败也。\n九三，公用亨于天子，小人弗克。\n《象》曰：公用亨于天子，小人害也。\n九四，匪其彭，无咎。\n《象》曰：“匪其彭，无咎。”明辨晰也。\n六五，厥孚交如威如，吉。\n《象》曰：“厥孚交如”，信以发志也。“威如之吉”，易而无备也。\n上九，自天祐之，吉，无不利。\n《象》曰：大有上吉，自天祐也。","地山谦":"\n《谦》：亨。君子有终。\n《彖》曰：谦，亨。天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦，尊而光，卑而不可逾，君子之终也。\n《象》曰：地中有山，谦。君子以裒多益寡，称物平施。\n初六，谦谦君子，用涉大川，吉。\n《象》曰：“谦谦君子”，卑以自牧也。\n六二，鸣谦，贞吉。\n《象》曰：“鸣谦贞吉”，中心得也。\n九三，劳谦君子，有终，吉。\n《象》曰：“劳谦君子”，万民服也。\n六四，无不利，捴谦。\n《象》曰：“无不利，捴谦”，不违则也。\n六五，不富以其邻，利用侵伐，无不利。\n《象》曰：“利用侵伐”，征不服也。\n上六，鸣谦，利用行师征邑国。\n《象》曰：“鸣谦”，志未得也。“可用行师”，征邑国也。","雷地豫":"\n《豫》：利建侯行师。\n《彖》曰：豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服，豫之时义大矣哉！古\n《象》曰：雷出地奋，豫。先王以作乐崇德，殷荐之上帝，以配祖考。\n初六，鸣豫，凶。\n《象》曰：“初六鸣豫”，志穷凶也。\n六二，介于石，不终日，贞吉。\n《象》曰：“不终日贞吉”，以中正也。\n六三，盱豫，悔，迟有悔。\n《象》曰：“盱豫不悔”，位不当也。\n九四，由豫，大有得，勿疑。朋盍簪。\n《象》曰：“由豫大有得”，志大行也。\n六五，贞疾，恒不死。\n《象》曰：“六五贞疾”，乘刚也。“恒不死”，中未亡也。\n上六，冥豫，成有渝。无咎。\n《象》曰：“冥豫”在上，何可长也？","泽雷随":"\n《随》：元亨，利贞，无咎。\n《彖》曰：随，刚来而下柔，动而说，随。大亨贞无咎，而天下随时，随时之义大矣哉！古\n《象》曰：泽中有雷，随。君子以向晦入宴息。\n初九，官有渝，贞吉，出门交有功。\n《象》曰：“官有渝”，従正吉也。“出门交有功”，不失也。\n六二，系小子，失丈夫。\n《象》曰：“系小子”，弗兼与也。\n六三，系丈夫，失小子，随有求，得。利居贞。\n《象》曰：“系丈夫”，志舍下也。\n九四，随有获，贞凶。有孚在道，以明，何咎？古\n《象》曰：“随有获”，其义凶也。“有孚在道”，明功也。\n九五，孚于嘉，吉。\n《象》曰：“孚于嘉吉”，位正中也。\n上六，拘系之，乃従维之，王用亨于西山。","山风蛊":"\n《蛊》：元亨。利涉大川，先甲三日，后甲三日。\n《彖》曰：蛊，刚上而柔下，巽而止，蛊。蛊，元亨而天下治也。“利涉大川”，往有事也。“先甲三日，后甲三日”，终则有始，天行也。\n《象》曰：山下有风，蛊。君子以振民育德。\n初六，干父之蛊，有子，考无咎。厉，终吉。\n《象》曰：“干父之蛊”，意承考也。\n九二，干母之蛊，不可贞。\n《象》曰：“干母之蛊”，得中道也。\n九三，干父之蛊，小有悔，无大咎。\n《象》曰：“干父之蛊”，终无咎也。\n六四，裕父之蛊，往见吝。\n《象》曰：“裕父之蛊”，往未得也。\n六五，干父之蛊，用誉。\n《象》曰：“干父用誉”，承以德也。","地泽临":"\n《临》：元亨，利贞。至于八月有凶。\n《彖》曰：临，刚浸而长，说而顺，刚中而应。大亨以正，天之道也。“至于八月有凶”，消不久也。\n《象》曰：泽上有地，临。君子以教思无穷，容保民无疆。\n初九，咸临，贞吉。\n《象》曰：“咸临贞吉”，志行正也。\n九二，咸临，吉，无不利。\n《象》曰：“咸临吉无不利”，未顺命也。\n六三，甘临，无攸利；既忧之，无咎。\n《象》曰：“甘临”，位不当也。“既忧之”。咎不长也。\n六四，至临，无咎。\n《象》曰：“至临无咎”，位当也。\n六五，知临，大君之宜，吉。\n《象》曰：“大君之宜”，行中之谓也。\n上六，敦临，吉，无咎。","风地观":"\n《观》：盥而不荐。有孚颙若。\n《彖》曰：大观在上，顺而巽，中正以观天下，观。“盥而不荐，有孚颙若”，下观而化也。观天之神道，而四时不忒，圣人以神道设教，而天下服矣。\n《象》曰：风行地上，观。先王以省方观民设教。\n初六，童观，小人无咎，君子吝。\n《象》曰：“初六童观”，“小人”道也。\n六二，窥观，利女贞。\n《象》曰：“窥观女贞”，亦可丑也。\n六三，观我生，进退。\n《象》曰：“观我生进退”，未失道也。\n六四，观国之光，利用宾于王。\n《象》曰：“观国之光”，尚宾也。\n九五，观我生，君子无咎。\n《象》曰：“观我生”，观民也。\n上九，观其生，君子无咎。\n《象》曰：“观其生”，志未平也。","火雷噬嗑":"\n《噬嗑》：亨。利用狱。\n《彖》曰：颐中有物曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也。\n《象》曰：雷电，噬嗑。先王以明罚敕法。\n初九，屦校灭趾，无咎。\n《象》曰：“屦校灭趾”，不行也。\n六二，噬肤灭鼻，无咎。\n《象》曰：“噬肤灭鼻”，乘刚也。\n六三，噬腊肉遇毒，小吝，无咎。\n《象》曰：“遇毒”，位不当也。\n九四，“噬干胏，得金矢。利艰贞，吉。\n《象》曰：“利艰贞吉”，未光也。\n六五，噬干肉得黄金。贞厉，无咎。\n《象》曰：“贞厉无咎”，得当也。","山火贲":"\n《贲》：亨。小利有攸往。\n《彖》曰：贲亨，柔来而文刚，故亨。分，刚上而文柔，故小利有攸往。刚柔交错，天文也。文明以止，人文也。观乎天文，以察时变；观乎人文，以化成天下。\n《象》曰：山下有火，贲。君子以明庶政，无敢折狱。\n初九，贲其趾，舍车而徒。\n《象》曰：“舍车而徒”，义弗乘也。\n六二，贲其须。\n《象》曰：“贲其须”，与上兴也。\n九三，贲如，濡如，永贞吉。\n《象》曰：“永贞之吉”，终莫之陵也。\n六四，贲如皤如，白马翰如。匪寇，婚媾。\n《象》曰：六四，当位疑也。“匪寇婚媾”，终无尤也。\n六五，贲于丘园，束帛戋戋，吝，终吉。\n《象》曰：“六五之吉”，有喜也。\n上九，白贲，无咎。\n《象》曰：“白贲无咎”，上得志也。","山地剥":"\n《剥》：不利有攸往。\n《彖》曰：剥，剥也。柔变刚也。“不利有攸往”，小人长也。顺而止之，观象也。君子尚消息盈虚，天行也。\n《象》曰：山附于地，剥。上以厚下安宅。\n初六：剥床以足，蔑贞凶。\n《象》曰：“剥床以足”，以灭下也。\n六二：剥床以辨，蔑贞凶。\n《象》曰：“剥床以辨”，未有与也。\n六三：剥之，无咎。\n《象》曰：“剥之无咎”，失上下也。\n六四：剥床以肤，凶。\n《象》曰：“剥床以肤”，切近灾也。\n六五：贯鱼以宫人宠，无不利。\n《象》曰：“以宫人宠”，终无尤也。\n上九：硕果不食，君子得舆，小人剥庐。\n《象》曰：“君子得舆”，民所载也。“小人剥庐”，终不可用也。","地雷复":"\n《复》：亨。出入无疾。朋来无咎。反复其道，七日来复，利有攸往。\n《彖》曰：“复，亨”。刚反，动而以顺行。是以“出入无疾，朋来无咎”。“反复其道，七日来复”，天行也。“利有攸往”，刚长也。复，其见天地之心乎。\n《象》曰：雷在地中，复。先王以至日闭关，商旅不行，后不省方。\n初九，不远复，无祗悔，元吉。\n《象》曰：“不远之复”，以修身也。\n六二，休复，吉。\n《象》曰：“休复之吉”，以下仁也。\n六三，频复，厉，无咎。\n《象》曰：“频复之厉”，义无咎也。\n六四，中行独复。\n《象》曰：“中行独复”，以従道也。\n六五，敦复，无悔。\n《象》曰：“敦复无悔”，中以自考也。\n上六，迷复，凶，有灾眚。用行师，终有大败，以其国君凶，至于十年不克征。\n《象》曰：“迷复之凶”，反君道也。","天雷无妄":"\n《无妄》：元亨，利贞。其匪正有眚，不利有攸往。\n《彖》曰：无妄，刚自外来而为主于内，动而健，刚中而应。大亨以正，天之命也。“其匪正有眚，不利有攸往”，无妄之往何之矣？天命不祐，行矣哉！知\n《象》曰：天下雷行，物与无妄。先王以茂对时育万物。\n初九，无妄往，吉。\n《象》曰：“无妄之往”，得志也。\n六二，不耕获，不菑畬，则利用攸往。\n《象》曰：“不耕获”，未富也。\n六三，无妄之灾，或系之牛，行人之得，邑人之灾。\n《象》曰：行人得牛，邑人灾也。\n九四，可贞。无咎。\n《象》曰：“可贞无咎”，固有之也。\n九五，无妄之疾，勿药有喜。\n《象》曰：“无妄之药”，不可试也。\n上九，无妄行，有眚，无攸利。\n《象》曰：“无妄之行”，穷之灾也。","山天大畜":"\n《大畜》：利贞。不家食吉。利涉大川。\n《彖》曰：大畜，刚健笃实，辉光日新。其德刚上而尚贤，能止健，大正也。“不家食吉”，养贤也。“利涉大川”，应乎天也。\n《象》曰：天在山中，大畜。君子以多识前贤往行，以畜其德。\n初九，有厉，利已。\n《象》曰：“有厉利已”，不犯灾也。\n九二，舆说輹。\n《象》曰：“舆说輹”，中无尤也。\n九三，良马逐，利艰贞，曰闲舆卫，利有攸往。\n《象》曰：“利有攸往”，上合志也。\n六四，童牛之牿，元吉。\n《象》曰：“六四元吉”，有喜也。\n六五，豮豕之牙，吉。\n《象》曰：“六五之吉”，有庆也。\n上九，何天之衢，亨。\n《象》曰：“何天之衢”，道大行也。","山雷颐":"\n《颐》：贞吉。观颐，自求口实。\n《彖》曰：颐，贞吉，养正则吉也。观颐，观其所养也。自求口实，观其自养也。天地养万物，圣人养贤以及万民，颐之时大矣哉！知\n《象》曰：山下有雷，颐。君子以慎言语，节饮食。\n初九，舍尔灵龟，观我朵颐，凶。\n《象》曰：“观我朵颐”，亦不足贵也。\n六二，颠颐拂经于丘颐，征凶。\n《象》曰：“六二征凶”，行失类也。\n六三，拂颐，贞凶，十年勿用，无攸利。\n《象》曰：“十年勿用”，道大悖也。\n六四，颠颐，吉。虎视眈眈，其欲逐逐，无咎。\n《象》曰：“颠颐之吉”，上施光也。\n六五，拂经，居贞吉，不可涉大川。\n《象》曰：“居贞之吉”，顺以従上也。\n上九，由颐，厉，吉。利涉大川。\n《象》曰：“由颐厉吉”，大有庆也。","泽风大过":"\n《大过》：栋挠，利有攸往，亨。\n《彖》曰：“大过”，大者过也。“栋挠”，本末弱也。刚过而中，巽而说，行。利有攸往，乃亨。“大过”之时大矣哉！知\n《象》曰：泽灭木，大过。君子以独立不惧，遯世无闷。\n初六，藉用白茅，无咎。\n《象》曰：“藉用白茅”，柔在下也。\n九二，枯杨生稊，老夫得其女妻，无不利。\n《象》曰：“老夫女妻，”，过以相与也。\n九三，栋桡，凶。\n《象》曰：“栋桡”之“凶”，不可以有辅也。\n九四，栋隆，吉。有它，吝。\n《象》曰：“栋隆之吉”，不桡乎下也。\n九五，枯杨生华，老妇得其士夫，无咎无誉。\n《象》曰：“枯杨生华”，何可久也。“无妇士夫”，亦可丑也。\n上六，过涉灭顶，凶。无咎。\n《象》曰：“过涉之凶”，不可咎也。","坎为水":"\n《习坎》：有孚维心，亨。行有尚。\n《彖》曰：“习坎”，重险也。水流而不盈。行险而不失其信。维心亨，乃以刚中也。“行有尚”，往有功也。天险，不可升也。地险，山川丘陵也。王公设险以守其国。险之时用大矣哉！古\n《象》曰：水洊至，习坎。君子以常德行，习教事。\n初六，习坎，入于坎，窞，凶。\n《象》曰：“习坎入坎”，失道，凶也。\n九二，坎有险，求小得。\n《象》曰：“求小得”，未出中也。\n六三，来之坎，坎险且枕，入于坎，窞，勿用。\n《象》曰：“来之坎坎”，终无功也。\n六四，樽酒簋贰用缶，纳约自牖，终无咎。\n《象》曰：“樽酒簋贰”，刚柔际也。\n九五，坎不盈，祗既平，无咎。\n《象》曰：“坎不盈”，中未大也。\n上六，系用徽纆，窴于丛棘，三岁不得，凶。\n《象》曰：上六失道，凶三岁也。","离为火":"\n《离》：利贞。亨。畜牝牛吉。\n《彖》曰：离，丽也。日月丽乎天，百谷草木丽乎土。重明以丽乎正，乃化成天下。柔丽乎中正，故，是以“畜牝牛吉”也。\n《象》曰：明两作，离。大人以继明照于四方。\n初九，履错然，敬之无咎。\n《象》曰：“履错之敬”，以辟咎也。\n六二，黄离，元吉。\n《象》曰：“黄离元吉”，得中道也。\n九三，日昃之离，不鼓缶而歌，则大耋之嗟，凶。\n《象》曰：“日昃之离”，何可久也？知\n九四，突如，其来如，焚如，死如，弃如。\n《象》曰：“突如其来如”，无所容也。\n六五，出涕沱若，戚嗟若，吉。\n《象》曰：六五之吉，离王公也。\n上九，王用出征，有嘉折首，获匪其丑，无咎。\n《象》曰：“王用出征”，以正邦也。","泽山咸":"\n咸：亨。利贞。取女吉。\n《彖》曰：咸，感也。柔上而刚下，二气感应以相与。止而说，男下女，是以“亨利贞，取女吉”也。天地感而万物化生，圣人感人心而天下和平。观其所感，而天地万物之情可见矣。\n《象》曰：山上有泽，咸。君子以虚受人。\n初六，咸其拇。\n《象》曰“咸其拇”，志在外也。\n六二，咸其腓，凶。居吉。\n《象》曰虽“凶居吉”，顺不害也。\n九三，咸其股，执其随，往吝。\n《象》曰：“咸其股”，亦不处也。志在随人，所执下也。\n九四，贞吉。悔亡。憧憧往来，朋従尔思。\n《象》曰：“贞吉悔亡”，未感害也。“憧憧往来”，未光大也。\n九五，咸其脢，无悔。\n《象》曰：“咸其脢”，志末也。\n上六，咸其辅颊舌。\n《象》曰：“咸其辅颊舌”，滕口说也。","雷风恒":"\n恒：亨。无咎。利贞。利有攸往。\n《彖》曰：恒，久也。刚上而柔下。雷风相与，巽而动，刚柔皆应，恒。“恒亨无咎利贞”，久于其道也。天地之道恒久而不已也。“利有攸往”，终则有始也。日月得天而能久照，四时变化而能久成。圣人久于其道而天下化成。观其所恒，而天地万物之情可见矣。\n《象》曰：雷风，恒。君子以立不易方。\n初六，浚恒，贞凶，无攸利。\n《《象》曰：“浚恒”之“凶”，始求深也。\n九二，悔亡。\n《象》曰：九二“悔亡”，能久中也。\n九三，不恒其德，或承之羞，贞吝。\n《象》曰：“不恒其德”，无所容也。\n九四，田无禽。\n《象》曰：久非其位，安得禽也。\n六五，恒其德，贞，妇人吉，夫子凶。\n《象》曰：妇人贞吉，従一而终也。夫子制义，従妇凶也。\n上六，振恒，凶。\n《象》曰：振恒在上，大无功也。","天山遯":"\n《遁》：亨。小利贞。\n《彖》曰：“遁亨”，遁而亨也。刚当位而应，与时行也。“小利贞”，浸而长也。遁之时义大矣哉！斋\n《象》曰：天下有山，遁。君子以远小人，不恶而严。\n初六，遁尾，厉，勿用有攸往。\n《象》曰：“遁尾”之“厉”，不往何灾也？古\n六二，执之用黄牛之革，莫之胜说。\n《象》曰：“执用黄牛”，固志也。\n九三，系遁，有疾厉，畜臣妾吉。\n《象》曰：“系遁”之“厉”，有疾惫也。“畜臣妾吉”，不可大事也。\n九四，好遁，君子吉，小人否。\n《象》曰：“君子好遁，小人否”也。\n九五，嘉遁，贞吉。\n《象》曰：“嘉遁贞吉”，以正志也。\n上九，肥遁，无不利。\n《象》曰：“肥遁无不利”，无所疑也。","雷天大壮":"\n《大壮》：利贞。\n《彖》曰：大壮，大者壮也。刚以动，故壮。“大壮利贞”，大者正也。正大，而天地之情可见矣。\n《象》曰：雷在天上，大壮。君子以非礼弗履。\n初九，壮于趾，征凶，有孚。\n《象》曰：“壮于趾”，其孚穷也。\n九二，贞吉。\n《象》曰：九二“贞吉”，以中也。\n九三，小人用壮，君子用罔，贞厉。羝羊触藩，羸其角。\n《象》曰：“小人用壮”，君子以罔也。\n九四，贞吉，悔亡。藩决不羸，壮于大舆之輹。\n《象》曰：“藩决不羸”，尚往也。\n六五，丧羊于易，无悔。\n《象》曰：“丧羊于易”，位不当也。\n上六，羝羊触藩，不能退，不能遂，无攸利，艰则吉。\n《象》曰：“不能退，不能遂”，不详也。“艰则吉”，咎不长也。","火地晋":"\n《晋》：康侯用锡马蕃庶，昼日三接。\n《彖》曰：晋，进也，明出地上。顺而丽乎大明，柔进而上行，是以“康侯用锡马蕃庶，昼日三接”也。\n《象》曰：明出地上，《晋》。君子以自昭明德。\n初六，晋如摧如，贞吉。罔孚，裕无咎。\n《象》曰：“晋如摧如”，独行正也。“裕无咎”。未受命也。\n六二，晋如，愁如，贞吉。受兹介福于，其王母。\n《象》曰：“受兹介福”，以中正也。\n六三，众允，悔亡。\n《象》曰：“众允”之志，上行也。\n九四，晋如鼫鼠，贞厉。\n《象》曰：“鼫鼠贞厉”，位不当也。\n六五，悔亡，失得，勿恤。往吉，无不利。\n《象》曰：“失得勿恤”，往有庆也。\n上九，晋其角，维用伐邑，厉吉，无咎，贞吝。\n《象》曰：“维用伐邑”，道未光也。","地火明夷":"\n《明夷》：利艰贞。\n《彖》曰：明入地中，“明夷”。内文明而外柔顺，以蒙大难，文王以之。“利艰贞”，晦其明也，内难而能正其志，箕子以之。\n《象》曰：明入地中，“明夷”。君子以莅众用晦而明。\n初九，明夷，于飞垂其翼。君子于行，三日不食。有攸往，主人有言。\n《象》曰：“君子于行”，义不食也。\n六二，明夷夷于左股，用拯马壮，吉。\n《象》曰：六二之吉，顺以则也。\n九三，明夷于南狩，得其大首，不可疾贞。\n《象》曰：“南狩”之志，乃得大也。\n六四，入于左腹，获明夷之心，于出门庭。\n《象》曰：“入于左腹”，获心意也。\n六五，箕子之明夷，利贞。\n《象》曰：箕子之贞，明不可息也。\n上六，不明，晦，初登于天，后入于地。\n《象》曰：“初登于天”，照四国也。“后入天地”，失则也。","风火家人":"\n《家人》：利女贞。\n《彖》曰：家人，女正位乎内，男正位乎外。男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正。正家而天下定矣。\n《象》曰：风自火出，家人。君子以言有物而行有恒。\n初九，闲有家，悔亡。\n《象》曰：“闲有家”，志未变也。\n六二，无攸遂，在中馈，贞吉。\n《象》曰：六二之吉，顺以巽也。\n九三，家人嗃々，悔厉吉；妇子嘻嘻，终吝。\n《象》曰：“家人嗃々”，未失也。“妇子嘻嘻”，失家节也。\n九四，富家，大吉。\n《象》曰：“富家大吉”，顺在位也。\n九五，王假有家，勿恤，吉。\n《象》曰：“王假有家”，交相爱也。\n上九，有孚威如，终吉。\n《象》曰：威如之吉，反身之谓也。","火泽睽":"\n《睽》：小事吉。\n《彖》曰：睽，火动而上，泽动而下。二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也。男女睽而其志通也。万物睽而其事类也，睽之时用大矣哉！知\n《象》曰：上火下泽，睽。君子以同而异。\n初九，悔亡。丧马勿逐自复。见恶人无咎。\n《象》曰：“见恶人”，以辟咎也。\n九二，遇主于巷，无咎。\n《象》曰：“遇主于巷”，未失道也。\n六三，见舆曳，其牛掣，其人天且劓，无初有终。\n《象》曰：“见舆曳”，位不当也。“无初有终”，遇刚也。\n九四，睽孤遇元夫，交孚，厉，无咎。\n《象》曰：“交孚无咎”，志行也。\n六五，悔亡。厥宗噬肤，往何咎？斋\n《象》曰：“厥宗噬肤”，往有庆也。\n上九，睽孤见豕负涂，载鬼一车，先张之弧，后说之弧，匪寇，婚媾。往遇雨则吉。\n《象》曰：“遇雨之吉”，群疑亡也。","水山蹇":"\n《蹇》：利西南，不利东北。利见大人。贞吉。\n《彖》曰：蹇，难也，险在前也。见险而能止，知矣哉！蹇，利西南”，往得中也。“不利东北”，其道穷也。“利见大人”，往有功也。当位”贞吉”，以正邦也。蹇之时用大矣哉！斋\n《象》曰：山上有水，蹇。君子以反身修德。\n初六，往蹇来誉。\n《象》曰：“往蹇来誉”，宜待也。\n六二，王臣蹇蹇，匪躬之故。\n《象》曰：“王臣蹇蹇”，终无尤也。\n九三，往蹇来反。\n《象》曰：“往蹇来反”，内喜之也。\n六四，往蹇来连。\n《象》曰：“往蹇来连”，当位实也。\n九五，大蹇朋来。\n《象》曰：“大蹇朋来”，以中节也。\n上六，往蹇来硕，吉，利见大人。\n《象》曰：“往蹇来硕”，志在内也。“利见大人”，以従贵也。","雷水解":"\n《解》：利西南。无所往，其来复吉。有攸往，夙吉。\n《彖》曰：解，险以动，动而免乎险，解。“解，利西南”，往得众也。“其来复吉”，乃得中也。“有攸往夙吉。”，往有功也。天地解而雷雨作，雷雨作而百果草木皆甲坼。解之时大矣哉！主\n《象》曰：雷雨作，解。君子以赦过宥罪。\n初六，无咎。\n《象》曰：刚柔之际，义无咎也。\n九二，田获三狐，得黄矢，贞吉。\n《象》曰：九二贞吉，得中道也。\n六三，负且乘，致寇至，贞吝。\n《象》曰：“负且乘”，亦可丑也。自我致戎，又谁咎也？斋\n九四，解而拇，朋至斯孚。\n《象》曰：“解而拇”，未当位也。\n六五，君子维有解，吉，有孚于小人。\n《象》曰：君子有解，小人退也。\n上六，公用射隼于高墉之上，获之，无不利。\n《象》曰：“公用射隼”，以解悖也。","山泽损":"\n《损》：有孚，元吉，无咎。可贞，利有攸往。曷之用？二簋可用享。\n《彖》曰：损，损下益上，其道上行。损而有孚，元吉，无咎，可贞，利有攸往，曷之用？二簋可用享。二簋应有时。损刚益柔有时，损益盈虚，与时偕行。\n《象》曰：山下有泽，损。君子以惩忿窒欲。\n初九，已事遄往，无咎。酌损之。\n《象》曰：“已事遄往”，尚合志也。\n九二，利贞。征凶，弗损，益之。\n《象》曰：“九二利贞”，中以为志也。\n六三，三人行则损一人，一人行则得其友。\n《象》曰：“一人行”，“三”则疑也。\n六四，损其疾，使遄有喜，无咎。\n《象》曰：“损其疾”，亦可喜也。\n六五，或益之十朋之龟，弗克违，元吉。\n《象》曰：六五元吉，自上祐也。\n上九，弗损，益之，无咎，贞吉，利有攸往，得臣无家。\n《象》曰：“弗损，益之”，大得志也。","风雷益":"\n《益》：利有攸往。利涉大川。\n《彖》曰：“益”，损上益下，民说无疆。自上下下，其道大光。“利有攸往”，中正有庆。“利涉大川”，木道乃行。益动而巽，日进无疆。天施地生，其益无方。凡益之道，与时偕行。\n《象》曰：风雷，益。君子以见善则迁，有过则改。\n初九，利用为大作，元吉，无咎。\n《象》曰：“元吉无咎”，下不厚事也。\n六二，或益之十朋之龟，弗克违。永贞吉。王用享于帝，吉。\n《象》曰：“或益之”，自外来也。\n六三，益之用凶事，无咎。有孚。中行告公用圭。\n《象》曰：“益用凶事”，固有之也。\n六四，中行告公，従，利用为依迁国。\n《象》曰：“告公従”，以益志也。\n九五，有孚惠心，勿问，元吉。有孚，惠我德。\n《象》曰：“有孚惠心”，勿问之矣。“惠我德”，大得志也。\n上九，莫益之，或击之，立心勿恒，凶。\n《象》曰：“莫益之”，偏辞也。“或击之”，自外来也。","泽天夬":"\n《夬》：扬于王庭，孚号。有厉，告自邑。不利即戎，利有攸往。\n《彖》曰：“夬”，决也，刚决柔也。健而说，决而和。“扬于王庭”，柔乘五刚也。“孚号有厉”，其危乃光也。“告自邑，不利即戎”，所尚乃穷也。“利有攸往”，刚长乃终也。\n《象》曰：泽上于天，夬。君子以施禄及下，居德则忌。\n初九，壮于前趾，往不胜，为咎。\n《象》曰：不胜而往，咎也。\n九二，惕号，莫夜有戎，勿恤。\n《象》曰：“有戎勿恤”，得中道也。\n九三，壮于頄，有凶。君子夬夬独行，遇雨若濡，有愠无咎。\n《象》曰：“君子夬夬”，终无咎也。\n九四，臀无肤，其行次且。牵羊悔亡，闻言不信。\n《象》曰：“其行次且”，位不当也。“闻言不信”，聪不明也。\n九五，苋陆夬夬中行，无咎。\n《象》曰：“中行无咎”，中未光也。\n上六，无号，终有凶。\n《象》曰：“无号之凶”，终不可长也。","天风姤":"\n《姤》：女壮，勿用取女。\n《彖》曰：姤，遇也，柔遇刚也。勿用取女”，不可与长也。天地相遇，品物咸章也。刚遇中正，天下大行也。姤之时义大矣哉！\n《象》曰：天下有风，姤。后以施命诰四方。\n初六，系于金柅，贞吉。有攸往，见凶，羸豕孚蹢躅。\n《象》曰：“系于金柅”，柔道牵也。\n九二，包有鱼，无咎，不利宾。\n《象》曰：“包有鱼”，义不及宾也。\n九三，臀无肤，其行次且，厉，无大咎。\n《象》曰：“其行次且”，行未牵也。\n九四，包无鱼，起凶。\n《象》曰：“无鱼之凶”，远民也。\n九五，以杞包瓜，含章，有陨自天。\n《象》曰：九五含章，中正也。有陨自天，志不舍命也。\n上九，姤其角，吝，无咎。\n《象》曰：“姤其角”，上穷吝也。","泽地萃":"\n《萃》：亨，王假有庙。利见大人。亨，利贞，用大牲吉。利有攸往。\n《彖》曰：“萃”，聚也。顺以说，刚中而应，故聚也。“王假有庙”，致孝享也。“利见大人亨”，聚以正也。“用大牲吉，利有攸往”，顺天命也。观其所聚，而天地万物之情可见矣。\n《象》曰：泽上于地，萃。君子以除戎器，戒不虞。\n初六，有孚不终，乃乱乃萃，若号，一握为笑，勿恤，往无咎。\n《象》曰：“乃乱乃萃”，其志乱也。\n六二，引吉，无咎，孚乃利用禴。\n《象》曰：“引吉无咎”，中未变也。\n六三，萃如嗟如，无攸利，往无咎，小吝。\n《象》曰：“往无咎”，上巽也。\n九四，大吉无咎。\n《象》曰：“大吉无咎”，位不当也。\n九五，萃有位，无咎。匪孚，元永贞，悔亡。\n《象》曰：“萃有位”，志未光也。\n上六，赍咨涕洟，无咎。\n《象》曰：“赍咨涕洟”，未安上也。","地风升":"\n《升》：元亨。用见大人，勿恤。南征吉。\n《彖》曰：柔以时升，巽而顺，刚中而应，是以大亨，“用见大人勿恤”，有庆也。“南征吉”，志行也。\n《象》曰：地中生木，升。君子以顺德，积小以高大。\n初六，允升，大吉。\n《象》曰：“允升大吉”，上合志也。\n九二，孚乃利用禴，无咎。\n《象》曰：九二之孚，有喜也。\n九三，升虚邑。\n《象》曰：“升虚邑”，无所疑也。\n六四，王用亨于岐山，吉，无咎。\n《象》曰：“王用亨于岐山”，顺事也。\n六五，贞吉，升阶。\n《象》曰：“贞吉升阶”，大得志也。\n上六，冥升，利于不息之贞。\n《象》曰：冥升在上，消不富也。","泽水困":"\n《困》：亨。贞大人吉，无咎。有言不信。\n《彖》曰：“困”，刚掩也。险以说，因而不失其所，亨，其唯君子乎。“贞大人吉”，以刚中也。“有言不信”，尚口乃穷也。\n《象》曰：泽无水，困。君子以致命遂志。\n初六，臀困于株木，入于幽谷，三岁不觌。\n《象》曰：“入于幽谷”，幽不明也。\n九二，困于酒食，朱绂方来。利用享祀。征凶，无咎。\n《象》曰：“困于酒食”，中有庆也。\n六三，困于石，据于蒺藜，入于其宫，不见其妻，凶。\n《象》曰：“据于蒺藜”，乘刚也。“入于其宫，不见其妻”，不祥也。\n九四，来徐徐，困于金车，吝，有终。\n《象》曰：“来徐徐”，志在下也。虽不当位，有与也。\n九五，劓刖，困于赤绂，乃徐有说，利用祭祀。\n《象》曰：“劓刖”，志未得也。“乃徐有说”，以中直也。“利用祭祀”，受福也。\n上六，困于葛藟，于臲<臬兀>，曰动悔有悔，征吉。\n《象》曰：“困于葛藟”，未当也。“动悔有悔”，吉行也。","水风井":"\n《井》：改邑不改井，无丧无得。往来井井。汔至，亦未繘井，羸其瓶，凶。\n《彖》曰：巽乎水而上水，井。井养而不穷也。“改邑不改井，”乃以刚中也。“汔至，亦未繘井”，未有功也。“羸其瓶”，是以凶也。\n《象》曰：木上有水，井。君子以劳民劝相。\n初六，井泥不食。旧井无禽。\n《象》曰：“井泥不食”，下也。“占井无禽”，时舍也。\n九二，井谷射鲋，瓮敝漏。\n《象》曰：“井谷射鲋”，无与也。\n九三，井渫不食，为我心恻。可用汲，王明并受其福。\n《象》曰：“井渫不食”，行恻也。求“王明”，受福也。\n六四，井甃，无咎。\n《象》曰：“井甃无咎”，修井也。\n九五，井洌，寒泉食。\n《象》曰：“寒泉之食”，中正也。\n上六，井收勿幕，有孚元吉。\n《象》曰：“元吉”在“上”，大成也。","泽火革":"\n《革》：已日乃孚。元亨。利贞，悔亡。\n《彖》曰：革，水火相息，二女同居，其志不相得曰革。“已日乃孚”，革而信之。文明以说，大亨以正。革而当，其悔乃亡。天地革而四时成，汤武革命，顺乎天而应乎人。革之时大矣哉！古\n《象》曰：泽中有火，革。君子以治历明时。\n初九，巩用黄牛之革。\n《象》曰：“巩用黄牛”，不可以有为也。\n六二，巳日乃革之，征吉，无咎。\n《象》曰：“巳日革之”，行有嘉也。\n九三，征凶。贞厉。革言三就，有孚。\n《象》曰：“革言三就”，又何之矣。\n九四，悔亡。有孚改命，吉。\n《象》曰：“改命之吉”，信志也。\n九五，大人虎变，未占有孚。\n《象》曰：“大人虎变”，其文炳也。\n上六，君子豹变，小人革面，征凶，居贞吉。\n《象》曰：“君子豹变”，其文蔚也。“小人革面”，顺以从君也。","火风鼎":"\n《鼎》：元吉，亨。\n《彖》曰：鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。\n《象》曰：木上有火，鼎。君子以正位凝命。\n初六，鼎颠趾，利出否。得妾以其子，无咎。\n《象》曰：“鼎颠趾”，未悖也。“利出否”，以従贵也。\n九二，鼎有实，我仇有疾，不我能即，吉。\n《象》曰：“鼎有实”，慎所之也。“我仇有疾”，终无尤也。\n九三，鼎耳革，其行塞，雉膏不食，方雨，亏悔，终吉。\n《象》曰：“鼎耳革”，失其义也。\n九四，鼎折足，覆公餗，其形渥，凶。\n《象》曰：“覆公餗”，信如何也。\n六五，鼎黄耳金铉，利贞。\n《象》曰：“鼎黄耳”，中以为实也。\n上九，鼎玉铉，大吉，无不利。\n《象》曰：玉铉在上，刚柔节也。","震为雷":"\n《震》：亨。震来虩虩，笑言哑哑，震惊百里，不丧匕鬯。\n《彖》曰：震，亨。“震来虩虩”，恐致福也。“笑言哑哑”，后有则也。“震惊百里”，惊远而惧迩也。“不丧匕鬯”，出可以守宗庙社稷，以为祭主也。\n《象》曰：洊雷，震。君子以恐惧修省。\n初九，震来虩虩，后笑言哑哑，吉。\n《象》曰：“震来虩虩”，恐致福也。“笑言哑哑”，后有则也。\n六二，震来厉，亿丧贝，跻于九陵，勿逐，七日得。\n《象》曰：“震来厉”，乘刚也。\n六三，震苏苏，震行无眚。\n《象》曰：“震苏苏”，位不当也。\n九四，震遂泥。\n《象》曰：“震遂泥”，未光也。\n六五，震往来，厉，意无丧，有事。\n《象》曰：“震往来厉”，危行也。其事在中，大无丧也。\n上六，震索索，视矍矍，征凶。震不于其躬，于其邻，无咎。婚媾有言。\n《象》曰：“震索索”，中未得也。虽凶无咎，畏邻戒也。","艮为山":"\n《艮》：艮其背，不获其身，行其庭，不见其人，无咎。\n《彖》曰：艮，止也。时止则止，时行则行，动静不失其时，其道光明。“艮其止”，止其所也。上下敌应，不相与也。是以“不获其身，行其庭，不见其人，无咎”也。\n《象》曰：兼山，艮。君子以思不出其位。\n初六，艮其趾，无咎。利永贞。\n《象》曰：“艮其趾”，未失正也。\n六二，艮其腓，不拯其随，其心不快。\n《象》曰：“不拯其随”，未退听也。\n九三，艮其限，列其夤，厉，熏心。\n《象》曰：“艮其限”，危熏心也。\n六四，艮其身，无咎。\n《象》曰：“艮其身”，止诸躬也。\n六五，艮其辅，言有序，悔亡。\n《象》曰：“艮其辅”，以中正也。\n上九，敦艮，吉。\n《象》曰：“敦艮之吉”，以厚终也。","风山渐":"\n《渐》：女归吉，利贞。\n《彖》曰：渐之进也，女归吉也。进得位，往有功也。进以正，可以正邦也。其位刚得中也。止而巽，动不穷也。\n《象》曰：山上有木，渐。君子以居贤德善俗。\n初六，鸿渐于干。小子厉，有言，无咎。\n《象》曰：“小子之厉”，义无咎也。\n六二，鸿渐于磐，饮食衎衎，吉。\n《象》曰：“饮食衎衎”，不素饱也。\n九三，鸿渐于陆。夫征不复，妇孕不育，凶。利御寇。\n《象》曰：“夫征不复”，离群丑也。“妇孕不育”，失其道也。“利用御寇”，顺相保也。\n六四，鸿渐于木，或得其桷，无咎。\n《象》曰：“或得其桷”，顺以巽也。\n九五，鸿渐于陵，妇三岁不孕，终莫之胜，吉。\n《象》曰：“终莫之胜吉”，得所愿也。\n上九，鸿渐于陆，其羽可用为仪，吉。\n《象》曰：“其羽可用为仪，吉”，不可乱也。","雷泽归妹":"\n《归妹》：征凶，无攸利。\n《彖》曰：归妹，天地之大义也。天地不交而万物不兴。归妹，人之终始也。说以动，所归妹也。“征凶”，位不当也。“无攸利”，柔乘刚也。\n《象》曰：泽上有雷，归妹。君子以永终知敝。\n初九，归妹以娣。跛能履，征吉。\n《象》曰：“归妹以娣”，以恒也。“跛能履吉”，相承也。\n九二，眇能视，利幽人之贞。\n《象》曰：“利幽人之贞”，未变常也。\n六三，归妹以须，反归以娣。\n《象》曰：“归妹以须”，未当也。\n九四，归妹愆期，迟归有时。\n象曰：“愆期”之志，有待而行也。\n六五，帝乙归妹，其君之袂不如其娣之袂良。月几望，吉。\n《象》曰：“帝乙归妹，不如其娣之袂良”也。其位在中，以贵行也。\n上六，女承筐无实，士刲羊无血，无攸利。\n《象》曰：上六无实，承虚筐也。","雷火丰":"\n《丰》：亨，王假之。勿忧，宜日中。\n《彖》曰：丰，大也。明以动，故丰。“王假之”，尚大也。“勿忧宜日中”，宜照天下也。日中则昃，月盈则食，天地盈虚，与时消息，而况于人乎，况于鬼神乎？知\n《象》曰：雷电皆至，丰。君子以折狱致刑。\n初九，遇其配主，虽旬无咎，往有尚。\n《象》曰：“虽旬无咎”，过旬灾也。\n六二，丰其蔀，日中见斗。往得疑疾，有孚发若，吉。\n《象》曰：“有孚发若”，信以发志也。\n九三，丰其沛，日中见沫，折其右肱，无咎。\n《象》曰：“丰其沛”，不可大事也。“折其右肱”，终不可用也。\n九四，丰其蔀，日中见斗，遇其夷主，吉。\n《象》曰：“丰其蔀”，位不当也。“日中见斗”，幽不明也。“遇其夷主”，吉行也。\n六五，来章有庆誉，吉。\n《象》曰：六五之吉，有庆也。\n上六，丰其屋，蔀其家，窥其户，阒其无人，三岁不觌，凶。\n《象》曰：“丰其屋”，天际翔也。“窥其户，阒其无人”，自藏也。","火山旅":"\n《旅》：小亨。旅贞吉。\n《彖》曰：“旅小亨”，柔得中乎外，而顺乎刚，止而丽乎明，是以“小亨旅贞吉”也。旅之时义大矣哉！古\n《象》曰：山上有火，旅。君子以明慎用刑而不留狱。\n初六，旅琐琐，斯其所取灾。\n《象》曰：“旅琐琐”，志穷灾也。\n六二，旅即次，怀其资，得童仆，贞。\n《象》曰：“得童仆贞”，终无尤也。\n九三，旅焚其次，丧其童仆，贞厉。\n《象》曰：“旅焚其次”，亦以伤矣。以旅与下，其义丧也。\n九四，旅于处，得其资斧，我心不快。\n《象》曰：“旅于处”，未得位也。“得其资斧”，心未快也。\n六五，射雉，一矢亡，终以誉命。\n《象》曰：“终以誉命”，上逮也。\n上九，鸟焚其巢，旅人先笑后号咷。丧牛于易，凶。\n《象》曰：以旅在上，其义焚也。“丧牛于易”，终莫之闻也。","巽为风":"\n《巽》：小亨。利有攸往。利见大人。\n《彖》曰：重巽以申命。刚巽乎中正而志行。柔皆顺乎刚，是以“小亨，利有攸往，利见大人”。\n《象》曰：随风，巽。君子以申命行事。\n初六，进退，利武人之贞。\n《象》曰：“进退”，志疑也。“利武人之贞”，志治也。\n九二，巽在床下，用史巫纷若，吉，无咎。\n《象》曰：“纷若之吉”，得中也。\n九三，频巽，吝。\n《象》曰：“频巽之吝”，志穷也。\n六四，悔亡，田获三品。\n《象》曰：“田获三品”，有功也。\n九五，贞吉，悔亡，无不利，无初有终。先庚三日，后庚三日，吉。\n《象》曰：九五之吉，位正中也。\n上九，巽在床下，丧其资斧，贞凶。\n《象》曰：“巽在床下”，上穷也。“丧其资斧”，正乎凶也。","兑为泽":"\n《兑》：亨。利贞。\n《彖》曰：兑，说也。刚中而柔外，说以利贞，是以顺乎天而应乎人。说以先民，民忘其劳。说以犯难，民忘其死。说之大，民劝矣哉！古\n《象》曰：丽泽，兑。君子以朋友讲习。\n初九，和兑，吉。\n《象》曰：“和兑之吉”，行未疑也。\n九二，孚兑，吉，悔亡。\n《象》曰：“孚兑之吉”，信志也。\n六三，来兑，凶。\n《象》曰：“来兑之凶”，位不当也。\n九四，商兑未宁，介疾有喜。\n《象》曰：“九四之喜”，有庆也。\n九五，孚于剥，有厉。\n《象》曰：“孚于剥”，位正当也。\n上六，引兑。\n《象》曰：上六“引兑”，未光也。","风水涣":"\n《涣》：亨。王假有庙。利涉大川，利贞。\n《彖》曰：“涣，亨”，刚来而不穷，柔得位乎外而上同。“王假有庙”，王乃在中也。“利涉大川”，乘木有功也。\n《象》曰：风行水上，涣。先王以享于帝，立庙。\n初六，用拯马壮，吉。\n《象》曰：初六之吉顺也。\n九二，涣奔其机，悔亡。\n《象》曰：“涣奔其机”，得愿也。\n六三，涣其躬，无悔。\n《象》曰：“涣其躬”，志在外也。\n六四，涣其群，元吉。涣有丘，匪夷所思。\n《象》曰：“涣其群元吉”，光大也。\n九五，涣汗其大号，涣王居，无咎。\n《象》曰：“王居无咎”，正位也。\n上九，涣其血，去逖出，无咎。\n《象》曰：“涣其血”，远害也。","水泽节":"\n《节》：亨。苦节，不可贞。\n《彖》曰：“节亨”。刚柔分而刚得中。“苦节不可贞”，其道穷也。说以行险，当位以节，中正以通。天地节而四时成。节以制度，不伤财，不害民。\n《象》曰：泽上有水，节。君子以制数度，议德行。\n初九，不出户庭，无咎。\n《象》曰：“不出户庭”，知通塞也。\n九二，不出门庭，凶。\n《象》曰：“不出门庭凶”，失时极也。\n六三，不节若，则嗟若，无咎。\n《象》曰：“不节之嗟”，又谁咎也。\n六四，安节。亨。\n《象》曰：“安节之亨”，承上道也。\n九五，甘节，吉，往有尚。\n《象》曰：“甘节之吉”，居位中也。\n上六，苦节，贞凶，悔亡。\n《象》曰：“苦节贞凶”，其道穷也。","风泽中孚":"\n《中孚》：豚鱼，吉。利涉大川，利贞。\n《彖》曰：“中孚”，柔在内而刚得中，说而巽，孚乃化邦也。“豚鱼吉”，信及豚鱼也。“利涉大川”，乘木舟虚也。中孚以利贞，乃应乎天也。\n《象》曰：泽上有风，中孚。君子以议狱缓死。\n初九，虞吉，有它不燕。\n《象》曰：初九“虞吉”，志未变也。\n九二，鸣鹤在阴，其子和之。我有好爵，吾与尔靡之。\n《象》曰：“其子和之”，中心愿也。\n六三，得敌，或鼓或罢，或泣或歌。\n《象》曰：“或鼓或罢”，位不当也。\n六四，月几望，马匹亡，无咎。\n《象》曰：“马匹亡”，绝类上也。\n九五，有孚挛如，无咎。\n《象》曰：“有孚挛如”，位正当也。\n上九，翰音登于天，贞凶。\n《象》曰：“翰音登于天”，何可长也？","雷山小过":"\n《小过》：亨。利贞。可小事，不可大事。飞鸟遗之音，不宜上，宜下，大吉。\n《彖》曰：小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，“飞鸟遗之音，不宜上，宜下，大吉”，上逆而下顺也。\n《象》曰：山上有雷，小过。君子以行过乎恭，丧过乎哀，用过乎俭。\n初六，飞鸟以凶。\n《象》曰：“飞鸟以凶”，不可如何也。\n六二，过其祖，遇其妣。不及其君，遇其臣。无咎。\n《象》曰：“不及其君”，臣不可过也。\n九三，弗过防之，従或戕之，凶。\n《象》曰：“従或戕之”，凶如何也？斋\n九四，无咎。弗过遇之，往厉必戒，勿用永贞。\n《象》曰：“弗过遇之”，位不当也。“往厉必戒”，终不可长也。\n六五，密云不雨，自我西郊。公弋取彼在穴。\n《象》曰：“密云不雨”，已上也。\n上六，弗遇过之，飞鸟离之，凶，是谓灾眚。\n《象》曰：“弗遇过之”，已亢也。","水火既济":"\n《既济》：亨小，利贞。初吉终乱。\n《彖》曰：“既济，亨”，小者亨也。“利贞”。刚柔正而位当也。“初吉”，柔得中也。“终止则乱”，其道穷也。\n《象》曰：水在火上，既济。君子以思患而豫防之。\n初九，曳其轮，濡其尾，无咎。\n《象》曰：“曳其轮”，义无咎也。\n六二，“妇丧其茀，勿逐，七日得。\n《象》曰：“七日得”，以中道也。\n九三，高宗伐鬼方，三年克之，小人勿用。\n《象》曰：“三年克之”，惫也。\n六四，繻有衣袽，终日戒。\n《象》曰：“终日戒”，有所疑也。\n九五，东邻杀牛，不如西邻之禴祭，实受其福。\n《象》曰：“东邻杀牛”，不如西邻之时也。“实受其福”，吉大来也。\n上六，濡其首，厉。\n《象》曰：“濡其首厉”，何可久也？","火水未济":"\n《未济》：亨。小狐汔济，濡其尾，无攸利。\n《彖》曰：“未济，亨”，柔得中也。“小狐汔济”，未出中也。“濡其尾，无攸利”，不续终也。虽不当位，刚柔应也。\n《象》曰：火在水上，未济。君子以慎辨物居方。\n初六，濡其尾，吝。\n《象》曰：“濡其尾”，亦不知极也。\n九二，曳其轮，贞吉。\n《象》曰：九二贞吉，中以行正也。\n六三，未济，征凶。利涉大川。\n《象》曰：“未济征凶”，位不当也。\n九四，贞吉，悔亡，震用伐鬼方，三年，有赏于大国。\n《象》曰：“贞吉悔亡”，志行也。\n六五，贞吉，无悔。君子之光，有孚吉。\n《象》曰：“君子之光”，其辉吉也。\n上九，有孚于饮酒，无咎。濡其首，有孚失是。\n《象》曰：“饮酒濡首”，亦不知节也。"}